EPILOGUS.

Non indignum videtur, quae de hominum post mortem
condicione e carminibus sepulcralibus latinis cognovimus,
summatim breviterque exponere.

Non magnum esse numerum carminum, quae immorta-
litatem negent, iam statim apparuit; sunt alia porro car·
mina non multa, quibus de hac re dubitatur, alia quibus
sitne aliquid post mortem quidve hominis defuncti supersit,
nulla fit mentio.

Pars autem maior titulorum sepulcralium animi immor·
talitatem docet (cap. 1).

In iis porro investigandis, quae post mortem superesse
Romanis visa sunt, apparuit cum in litteris tam Graecis

quam Latinis tum in titulis raro scriptum legi de ea post

mortem condicione, qua animus cum corpore coniunctus
remaneat; latius autem fuisse divulgatum hominis post
vitam exactam non solum exstare animum, sed etiam cum
animo coniunctum corporeum quid; quod cum imago species
umbra manes anima animus mens appelletur, earum vocum
quae sint significatio et usus, expositum exemplisque illu·
stratum est (cap. ΙΙ).

Investigavimus deinde, quibus sit locis quod post mortem
remanet.

Demonstravimus ab variis sententiis duas facile discerni:
sub terra remanere animas et in caelo eas versari; qui
vero sub terra habitare mortuos putarent, ita sensisse ut
aut animarum regnum in inferioribus terrae partibus esse
fingerent (unde profecti de inferorum nominibus, tenebriS,

 

