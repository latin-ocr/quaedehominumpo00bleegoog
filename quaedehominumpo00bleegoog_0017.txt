4

benda curaverunt, hoc solum ex iis efficitur, quae et quot
diversis temporibus fuerint hominum sententiae.

At hoc mihi videtur constare, quae de inferis ac con·
dicione mortuorum apud eos degentium divulgata erant,
vulgus plerumque retinuisse deditumque fuisse iis omnibus,

quae po'etae imprimis et fingebant et tradebant ¹); ad quae

confirmanda quantum valuerit Vergilii Aeneidos liber sextus
unicuique notum est. Negat quidem Cicero Tusc. disp.
1. 21.48 scribens: „quae est anus tam delira, quae timeat
„ista, quae vos videlicet, si physica non didicissetis, time·
„retis Acherusia templa alta Orci, pallida Leti, obnubila
,tenebris loca?’' et Seneca Epist. mor. 3. 3 (24.18): ,nemo
,tam puer est, ut Cerberum timeat et tenebras et larvalem
„habitum nudis ossibus cohaerentium.’' Sed hac in reiis
vix fides est habenda, parvus enim est numerus car-
minum eorum monumentis vulgi inscriptorum, quae talia
negant. ·

Lucretius ²) quidem, Lucianusl), alii eos conviciis con·
sectantur stultissimosque dicunt, qui rerum divinarum fidem
non aspernantur; qui autem cur indignarentur non video,
nisi inveterata et late dispersa esset vetus et deorum et
rerum post mortem futurarum opinio.

Inde a primo saeculo ante Christum natum multi sane '
fuerunt homines, qui deos esse inque morte quicquam
remanere aut negarent aut dubitarent, sed ne eorum quidem
numerus videtur'tantus luisse quantum coniecerunt olim

1) cs. Seneca ad Marciam de consol. 19.4: Cogita-illa quae nobis
inferos faciunt terribiles, fabulam esse, nullas imminere mortuis tenebras
nec carcerem nec flumina igue flagrantia nec oblivionis amnem nec tribu-
nalia et reos etin illa libertate tam laxa ullos iterum tyrannos. luserunt
ista poetae et vanis nos agitavere terroribus. Lucret. 1. 103.

2) cs. Friedlttnder Sittengeschichte Roms 111⁰ p. 511.

3) cs. Friedlunder l.l. p. 522: „Und nur eine weite Verbreitung eines
,blinden Glaubens und kindischer superstition konnte die religionsfelnd-
„liche Schriststellerei eines Lucian ins Leben rufen, deren uuermiidliche,
„immer wiederholte Angriffe doch gewisz nicht sur ein Fechten mit Schat·
„ten gehalten werden kdnnen.” J. Woltjer. Lucretii philosophia cum fontibus
comparata (Groningae 1877), pag. 6. ⁴

 

