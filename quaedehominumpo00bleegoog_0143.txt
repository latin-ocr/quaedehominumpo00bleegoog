120

magno discrimine vulgo separari ab iis, qui vita fruebantur,
quantum nos inter eos putemus interesse. Mortui vinculo
quodammodo cum vita coniuncti esse iis videbantur ¹), ab
iis, quae in vita agebantur, mentem non avertentes, omne
contra studium et curam in ea convertentes, ita ut aut
iuvarent superstites aut iis nocerent, laetitiae et luctus
humani essent participes, consuetudine hominum minime
abstinerent. Prope vias vulgo sepulcra, domus eorum, sita

sunt, quae cottidie praetereunt homines salutantes et adlo-
Ἴ quentes, ne mortuorum obliti videantur, libationes, flores,

dona multa et varia sepulcris inferentes eaque omnia, quae
mortuis grata esse putantur.

Iis omnibus adducebantur, ut condicionis mortuorum a
vivis prorsus diversae vix cogitationem haberent. Mortui
audire, videre, loqui dicuntur, gaudio tristitiave affici aliisque
animi affectibus3 quae si quis artificiose componat et ad
rationem artemque revocet, metuendum ne a proposito
longius aberret. Voces porro quae sunt maneS, anima, umbra,
cavendum est ne in errorem inducant, cum aut animum
remanere plerumque censerent, qui iis utebantur, forma
corporea vel corporis natura praeditum aut nihil iis definite
et distincte saepe significetur.

In mortuos antiqui identidem transtulemnt, quaesunt
hominum viventium: nil amplius Nulla usquam ratio ac
disciplina: immo controversiae nec quidquam quod omnibus
probetur.

§a In ratione investiganda, qua post vitam mortui
remanere credantur, mortuorum iudicium silentio omnino
praetermittetur2), neque quaeretur, quales sint homines
quibus vita post mortem beata adiudicetur quibusque miser·

1) At cf. Bch. 1200: quodsi qua ad Manes poterit descendere lama,
magnus honos campis te manet Elysiis.
2) cl. L. Ruhl. De mortuorum iudicio. Religiousgeschichtliche Versucbe
und Vorarbeiten, herausgegeben von A. Dieterich und R. wunsch II. 2
Gieszen 1903. Platon. Phaed. 113D sqq.

 

