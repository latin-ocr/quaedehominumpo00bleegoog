h

36

placuisse, ipsi suam sibi fingebant opinionem? Quas autem

confunderent sententias non pauci, qui erant cogitandi
tenui et vi et facultate, facile saepe neque perspicitur
neque demonstratur.

s. 2. Iam quaeritur, quo modo antiqui, qualis sit status
hominis post mortem, acceperint; ita ut cum animo et
corpus, quodammodo mutatum, vel certe corporeum quid
existere putaverint, aut ita ut animum vel potius corpore
vacans quid alicubi remanere existimaverint.

In litteris sive Graecis sive Latinis raro notatum legitur
animum cum corpore vel post vitam exactam coniunctum
remanere.

Notissima sunt Protei apud Homerum verba ¹), quibus
Menelao vaticinatur eum non moriturum esse, sed vivum
missuros esse eum deos in extremam terram, ubi in campis
Elysiis victurus sit vitam sempiternam. Nullus igitur fiet
animi a corpore discessus, sed animus et corpus coniuncta
semper erunt. Talis narratio aliena ab iis, quae Homerus
de animi (ψυχῆς) post mortem statu proferre solet, quamvis
rara, non unica legitur nec sola. Nam de Achille quoque
et de Leuca insula, in ponto Euxino sita, talia narrabantur
(cf. praeterea Hesiod. Ἔργα 166 sqq. et Rohde l. 1. ΙΙ3 pgg.
οὑν-36)·

Latius divulgatum fuisse hominis post mortem non solum
exstare animum, sedetiam cum animo coniunctum corporeum
quid, inde apparet, quod in cremando vel humando mortuo
una cremari mos erat et sepeliri equos arma ornamenta,
omnia denique ea, quibus in vita uti solebat mortuus ²).

1) cs. Hom. Od. 4. 561 sqq:
σοι δ’ οιἰ θέσφατόν ἔστι, διοτρεφὲς ὦ Μενέλαε,
’Ἄργει έν ἱπποβότῳ Ξιανέειν καὶ πότμον έννισπνῖν,
ἄλλά σ’ ές Ἠλύσιον πεδίον καῖ πείρατα γαίης
ἀθάνατοι πέμψουσιν, lm ξανθὸς Ῥαδάμανθυς κτλ.
cum seqq. cf. etiam ibid. 6. 43. cf. Rohde1.1. 1³ pgg. 75-79.
2) cf, Od. 11. 74: ἄλλά με κακκῆαι σὸν τεύχεσιν, ἅσσα μοι lover. et od,

12.13: αὖτοιρ ἐπεὶ νεκρός rr κάν καῖ τιν’χια νεκροῦ. Iliad. 6, 418. 24, 38.

 

