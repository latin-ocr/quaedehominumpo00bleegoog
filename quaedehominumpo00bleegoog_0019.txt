6

neque doctiores homines periti semper sunt, qui cogitata
sua versibus proferant. Iure igitur in eorum tontes inquiritur.

Kaibelus in Hermae vol. XXXV p. 567 sqq. Romano-
rum titulorum sepulcralium partem et re et formae Graecis
exemplis haustam esse iam ostendit3 quod probans in
disputationis praefatione Bruno Lier exemplisque illustrans,
ita concludit: „Ac primarius titulorum latinorum fons suerunt
Graecorum tituli et epigrammata sepulcralia” ¹).

Hoc partim verum arbitratus, in investigando quae de
mortuorum condicione doceant carmina sepulcralia latina,
semper contuli epigrammata graeca, imprimis ea, quae
collegit Kaibelus ²) et quae in Anthologiae Graecae libro

septimo collata sunt ³), qua collatione latinorum et grae-

corum carminum apparebit, Romanos sine ullo dubio se·
pulcralium carminum et formam et rem a Graecis saepe
mutuatos esse 4).

1) Rectius dicitur, si omittas vocem, quaeest primarius, ita utnon sint
fons primarius, sed unus ex multis variisque sontibus. Sic item nimis
audacter dictum ridetur, quae eadem leguntur pagina: „a nonnullis eru-
„ditis hominibus, qui graecis utebantur fontibus, titulos in defunctos com-
„positos esse3 hi monumentis incisi et in locis publicis funeribus destinatis
„omnium oculis subiecti ab aliis parum eruditis transscripti sunt.’' unde
cavendum est, ne derivetur nullum unquam Romanum eruditum, praeter-
missis carminibus Graecis‚ carmen sepulcrale composuisse autminus eruditos
semper ea transscripsisse. cs. Plessis l. l. p. XXVI adnot. 1: „Les Carmina
„Epigraphica n'en restent pas moins tres souvent des poemes originaux,
„et il ue serait pas plus vrai de les ramener tous a une meme source que
„de dire qu’ils ont tous ete composes de la mtme maniere.'’

2) Epigrammata Graeca ex lapidibus conlecta ed. G. Kaibel. Berolini
apud G. Reimer 1878. Siglo Kb. indicabitur. Ι

3) Anthologia Graeca epigrammatum Palatina cum Planudea ed. Hugo
Stadtmueller. Vol. II pars prior Palatinae librum VII Planudeae librum ΙΙΙ
continens. Lipsiae in aedibus Teubneri 1899 (Siglum erit A.P.) ct‘. quae
adnotavit B. Lier p. 8 adnot. 1: „Epigrammata sepulcralia Anthologiae idem
„valent ac tituli lapidibus incisi; nam Anthologiae carmina partim illorum
„exemplaria sunt, partim ex illis titulis imitatione expressa.’'

4) cf. Plessis 1. l. p. XXVI adnot. 1: „Comme la litterature latine en
„general7 la poesie funeraire a connu l'influence grecque. Qu'ils se soient
„introduits a Rome par la Grande-Grece ou de toute autre maniere, un
„grand nombre de ces themes ont une origine nettement hellenique,‘’ et
quae sequuntur.

 

