PRAEFATIO.

Quae de condicione eorum, qui vita functi sunt, credi·
derit antiquitas, non facile statuitur, non ideo quod desint
testimonia variarumque cogitationum nuntii satis multi —
mirum quantum et po'etae et pedestris orationis scriptores
veteres hac de re disseruerunt nec usquam fere tacent
tituli sepulcrales — sed quod aut obscura sunt, aut minime
inter se conveniunt saepe quae traduntur. Neque est ne·
glegendum nunquam fere tales opiniones immotas constare

et inconcussas sed per temporum cursum crescere et mutari,

interdum quoque evanescere. Unde quovis temporis spatio
inveteratae stant opiniones, cum oriantur vel ortae iam
sint aliae eaeque novae, quae ab veterrimis prorsus dis·
crepent.
’ Constat enim huius rei dogmata, quae dicuntur, antiquis
temporibus nunquam fuisse divulgata neque operam dedisse
veteres, ut quae sentirent in dogmatum formam redigerent,
utpote qui ab iis vulgo abhorrerent ¹). Hoc igitur statuen-
dum est, multa ac diversa de hominum post mortem con·
dicione tradita esse, quae cum componere et coniungere
liceat, in unum conferre opus erit, ut inde, quam maxime
fieri possit, efficiantur variae antiquorum hominum sententiae.
Quanti autem intersit ²), quae et qualia de ea re senserit

1) Philosophi soli quodammodo excipiendi sunt. De mysteriis autem alio
loco sermo erit.

2) cs. Epitaphes. Textes choisis et commentaires publicis par Frederic
Plessis. Paris. Fontemoing 1905, p. XX: „Mais oeuvresanonymes de poetes

1

 

