2

antiquitas, considerare et cognoscere unicuique apparebit,
qui secum reputaverit, quantum ad vitae degendae ratio·
nem valeant, quae homines vita peracta sibi contingere
censeant. Mors enim sua quemque manet. Qui vero pro
certo habent mortem vitae finem facere, itaut exhomine
nihil restet nisi cinis pulvisque exiguus, vitam degant
necesse est securi et hilares; si qui autem animum superesse
putent, hos ea vitae ratione uti veri simile est, quae talem
statum spectet.

Tituli autem sepulcrales in hominum sententiis diiudi-
candis non parvi momenti esse facile perspicitur. Res enim
ita fert, ut tum maxime cum suos morte abreptos vident
homines, de eo cogitent quid sit mors ac quaerant, quae
sint post mortem sibi parata, (id quod mente vix potest
comprehendi) et cum titulos memoriae gratia insculpendos
curant, iis potissimum ad animos suos placandos aut super·
stites luctu afflictos consolandos quae de re tam gravi sibi
videantur, significent.

Accedit quod unusquisque homo, qui suorum memoriam
in superstitum animis retineri cupit, dummodo lapicidae
solvendi facultates suppeditent, titulum lapidi vel monu-
mento inscribendum curat, quo fit ut tituli sepulcrales
aptissimi sint, qui indicent opiniones vulgi, doctorum
et philosophorum sententiis nondum tacti, quibus saepe
opponuntur ¹). Tituli igitur sepulcrales multum conferunt ad
cognoscenda hominum de condicione post mortem cogitata.

Res autem suam habet difficultatem.

Multi enim homines, tituli componendi aut rudes aut
segniores, titulos lapidibus incisos et hic illic omnium oculis
subiectos vix cohibebantur, quin transscriberent: itaque in

„obscurs ou d‘amateurs, il convient de ne pas les oublier et de rendre
„justice a l'effort‚ qui les a elaborees. Et touteS, d'ou qu'elles viennent,
„quelles qu'elles soient, mediocres ou clamantes, conservent une valeur
„historique et morale, nous reuseignent sur lo vie et l'dme des hommes
,murts il y a deux mille ans, et dont le nom demeure fixe sur ces pierres.”

1) cf. Plessis l.l. p. LII.

 

