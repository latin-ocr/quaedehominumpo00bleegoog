cf. Dessau 8021:

Somno aeternali condederunt manes patronorum suorum.
Plin. epist. 7. 27. 11:

Domus postea rite conditis manibus caruit.

Propert. 3. 5. 16:

Accipiat manes parvula testa meos. (quamquam de cinere
minus accurate dictum est).

Quin etiam ipsum sepulcrum in hoc titulo videtur indicari:
Bch. 641: Rupe cava manes feci nunc coniugi Paulle.

s 8. Anima, animus.

Vocabula quae sunt anima et animus ita inter se distincta
sunt, ut sit animus in homine principium sentiendi et cu·
piendi, animal efficiens rationale, anima contra principium
vivendi et vis ac natura animalis ¹). Quae vero distinctio
non adhibetur, quotiens pars hominis indicatur ea, quae
post mortem non evanescit.

Monendum tamen est animam primarium obtinuisse
locum, et quidem ita ut post mortem aethera petere 'exi-
stimaretur²)‚ unde originem duceret ³). Aether autem cum
caelo ⁴), quin etiam cum Olympo confundebatur, quod
multi religionis et philosophorum doctrinarum confusione
ducti animam putabant sedem deorum petere. Postremo
res eo deducta est, ut animam ad inferos migrare putarent,

id quod e poetis apparet, qui vocibus quae sunt anima

umbra manes, nullo inter se discrimine uti solebant.

Vergilius exempli gratia ad rem tam difficilem se accin-
gens qualis est inferorum descriptio, auxilium implorat
deorum inferorum his verbis (Aen. 6. 264):

1) Horat. Od. 3. 9. 12: si parcent animae fata superstiti, ubi animae = vitae.

2) Verisimile est talem opinionem ex philosophorum, Stoicorum imprimis,
praeceptis ortam esse, de quibus copiosius inira disputabimus (cf. huius
libri capit. 1115 ).

3) ci. Serv. ad Aen. 4. 654: anima quae superna est et originem suam petit.

4) cf. hoc scholion interpretis antiqui apud AMaium (Forbiger ad Aen.
5. 80): In tria homiuem dividit: animam, quae in caelum abit, umbram quae
ad inferos, corpus quod traditur sepulturae.

 

